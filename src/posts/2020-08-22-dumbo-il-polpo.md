---
title: "Dumbo, Il Polpo"
author: "Eleonora Barbaccia"
date: 2020-08-22 06:30:00
---

Dumbo, il polpo con le orecchie dell’elefantino Disney

![](http://static.wixstatic.com/media/b04324_92b0773ca01d4d048c3dad5d2382266d~mv2.png)![](http://static.wixstatic.com/media/b04324_643826ab04d540c18fbfbc2d4963d0f8~mv2.jpg)![](http://static.wixstatic.com/media/b04324_9684524a11e14e668985a244944988e3~mv2.jpg)![](http://static.wixstatic.com/media/b04324_6ac7b3b0db0b45c28345d3e7af48beaa~mv2.jpg)

Opisthoteuthis californiana è un polpo appartenente alla famiglia Opisthoteuthidae conosciuto col nome comune di polpo Dumbo in quanto presenta due protuberanze, simili a orecchie, poste sulla testa, che ricordano le orecchie dell'omonimo personaggio della Disney.

Le orecchie sono in realtà pinne che questo animale utilizza per muoversi nella colonna d’acqua. È un polpo dall'aspetto insolito, perché ha una forma appiattita e con tentacoli più corti; la livrea non è molto variabile come in altre specie, infatti è solitamente rosata, rossa o gialla. Inoltre, vivendo negli abissi è sprovvisto della sacca dell'inchiostro, poiché a quelle profondità risulterebbe inutile.

Per aiutarvi a fare chiarezza su questa specie e per rimanere in tema Disney, potete ricordare i due polpi (Perla con suo padre) amici di Nemo nel film Disney; infatti i teneri amici di Nemo non sono frutto della fantasia degli autori ma sono animali realmente esistenti in natura: i polpi Dumbo.

![](http://static.wixstatic.com/media/b04324_68d7a38b667a47bab0a4ba9ac08f87da~mv2.jpg)![](http://static.wixstatic.com/media/b04324_28c62a75b6fe4c278ac2758432ab4dca~mv2.jpg)

O. californiana è presente in California (da cui prende il nome scientifico) dove si può incontrare fino a 350 m di profondità e in Giappone dove si spinge fino a una profondità di 560 m.

![](http://static.wixstatic.com/media/b04324_929a2631e780442d9f925a1c01d8a251~mv2.png)![](http://static.wixstatic.com/media/b04324_5f968721ea654dcf9514ee1025636a52~mv2.png)![](http://static.wixstatic.com/media/b04324_634ba59a0f4d4b07b365250b3c1d6549~mv2.png)![](http://static.wixstatic.com/media/b04324_249ba7a13c164fc79ceb5e057a8a6b1d~mv2.png)